---
uid: otakar.cejnar
name:     Otakar Cejnar
fullname: Otakar Cejnar
category:
  - clenove
ordclenove: 3
description: Člen místního sdružení Piráti Praha 5
profession:  
img: people/ota-cejnar.jpg
heroImg: praha-5.jpg
mail:
  - otakar.cejnar@pirati.cz
profiles:
  #fb: 

---

Otakar Cejnar (* 1984) se narodil v Praze a v dětství vyrůstal v Podkrkonoší v Královéhradeckém kraji. Většinu školních a studijních let pak strávil v Praze. Konkrétně na Praze 5 mnoho let bydlel, navštěvoval základní školu a gymnázium a hrával amatérský fotbal na Zlíchově a v Košířích. Několik let bydlel také ve Středočeském kraji, odkud vyrazil do světa na zkušenou. Pobýval téměř deset let v Německu a ve Švýcarsku, než se nakonec znovu usadil zpět na Smíchově.

**Vzdělání**: Vystudoval obor Kvantitativní metody v ekonomii na Vysoké škole ekonomické v Praze a obor Finance (Hospodářská politika) na University of London.

**Práce**: Pracoval jako statistik v České národní bance, kde se mimo jiné podílel na sestavování platební bilance a mezinárodní investiční pozice státu. Zastupoval Českou národní banku na mezinárodních jednáních evropského systému centrálních bank v rámci pracovní skupiny pro statistiku cenných papírů.

Dále pracoval v Evropské centrální bance ve Frankfurtu nad Mohanem, kde byl součástí týmů, které uváděli do života celoevropské projekty globálních databází cenných papírů.

V Bance pro mezinárodní platby (Bank for International Settlements) ve švýcarské Basileji zastával nejprve funkce analytika a projektového manažera a následně se přesunul pod Basilejský výbor pro dohled nad bankami (Basel Committee on Banking Supervision), kde se začal věnovat bankovní regulaci a dohledu. Stal se tajemníkem mezinárodní pracovní skupiny pro studia hodnocení kvantitativních dopadů (Quantitative Impact Studies) nových pravidel zaváděných v rámci tak zvaných Basel III globálních standardů. Jako jeden z hodnotitelů se také účastnil mezinárodní mise, která ověřovala sladěnost národní legislativy Indonésie s výše zmíněnými Basel III standardy.
