---
uid: petr.fridrich
name: Petr Fridrich
category:
  - clenove
description: člen místního sdružení Praha 5
profession: Inovační analytik a konzultant, zakladatel Smíchologie
img: people/petr-fridrich.jpeg
heroImg: praha-5.jpg
mail:
  - petr.fridrich@gmail.com
profiles:
  facebook: https://www.facebook.com/petr.fridrich/
  twitter: https://twitter.com/petrfridrich
---

Známý jako smícholog a řečník k tématům duševního zdraví a zakladatel populárně-vědecké stand-up comedy show Nudná konference. Vystudoval magisterský obor andragogika a personální řízení na FF UK. Kromě několika let, které žil, pracoval a studoval v zahraničí (Německo, Rakousko), prožil velkou část života na Praze 9, a od roku 2011 žije na Praze 5 - Smíchově.  


Najdéle zatím pracoval v oblasti práce s lidmi jako specialista a manažer např. jako vedoucí personálního oddělení, manažer vzdělávání a konzultant organizačního rozvoje. Má však i zkušenosti v různých rolích z oblasti kulturních projektů.  


V posledních letech pracoval jako manažer obchodního rozvoje a marketingových a mediálních projektů ve výzkumné agentuře. Zajímají ho inovace, komplexita změn a strategie předjímání budoucnosti, plánování scénářů, generování nápadů a vhledů a další související témata a v této oblasti pracuje jako nezávislý analytik a konzultant. 


Jako občanský hodnotitel projektů spolupracuje s mezinárodním think-tankem Innovation in Politics a je členem řadou mezinárodních skupin v oblasti národního wellbeingu, regenerativního myšlení, předjímání budoucnosti, budoucnosti zdraví a řadě dalších oblastí. Je členem platformy Longevity Forum, jejímž cílem je popularizovat strategie zvládnutí stárnutí populace.  


S Pirátskou stranou je spojený jako volič od roku 2015, od roku 2017 pak jako dobrovolník, později jako registrovaný příznivec působil jako konzultant a člen expertního týmu Ivana Bartoše, Martina Jiránka a Olgy Richterové. Od roku 2022 je členem Pirátské strany v rámci MS Praha 5. Je jedním z členů pražského dobrovolnického personálního týmu. Byl jedním z odborných garantů programu Senioři na palubě a spoluautorem Stříbrného programu zaměřeného na seniory. Zajímají ho jednak strategická témata jako strategie vládnutí a národní výkonnostní rámec nebo inovace v politice a pak specifické oblasti jako zdraví, zaměstnanost, sociální témata a věda, výzkum, technologie a inovace.

Témata, která chce přinést do politiky:
- "Wellbeing" agenda - strategie řízení státu založená na wellbeingu a obdobných principech jako národním rámci vládnutí a hodnocení výkonnosti státu
- "Longevity" agenda - zaměřená na strategie zvládnutí dopadů stárnutí populace
- "Futures Literacy (FL)" - rozvíjení schopností na úrovni jednotlivců a organizací (a státu) jak porozumět tomu jak budoucnost ovlivňuje přítomnost a naopak. Cílem FL je naučit se přemýšlet s větší představivostí, více kriticky a v pestřejších souvislostech tváří v tvář současným výzvám. 

