---
date: 2018-09-07
category: blog
tags: Tiskové-zprávy Praha
layout: post
title: Piráti zažalovali Pražskou plynárenskou, která nerespektuje nález Ústavního soudu a neposkytuje informace 
author: Adam Zábranský 
# authorId: adam.zabransky    uid nekoho z _people (nepoviné)
image: posts/pre-bonus.jpg
---

Piráti podali žalobu na Pražskou plynárenskou, která jim odmítla poskytnout informace o odměnách členů představenstva. Rozhodnutí městské firmy je o to absurdnější, že Ústavní soud v dubnu rozhodl, že Pražská plynárenská informace poskytovat musí.

Předseda pirátského klubu v pražském zastupitelstvu Adam Zábranský si od Pražské plynárenské vyžádal údaje o odměnách členů představenstva, tedy vedení společnosti.

> „Myslím si, že odměny vrcholných představitelů městských firem by měly být veřejné. Potom by bylo možné hodnotit, nakolik jsou oprávněné vzhledem k výkonnosti jednotlivých firem. Vedení Pražské plynárenské například přišlo s nápadem, že společnost vydá dluhopisy obchodovatelné na burze, aby se tak vyhlo povinnosti zveřejňovat smlouvy dle zákona o registru smluv. To je trestuhodné,“ vysvětluje Zábranský důvody, proč si o výši odměn požádal.

Pražská plynárenská mu ale odmítla informace poskytnout s odůvodněním, že se na ní dle jejího názoru zákon o svobodném přístupu nevztahuje. Přitom v dubnu tohoto roku dal Ústavní soud za pravdu Pirátům a rozhodl, že poskytovat informace musí dceřiná firma Pražské plynárenské.

> „Z nálezu Ústavního soudu zcela jednoznačně vyplývá, že povinnost poskytovat informace se vztahuje i na Pražskou plynárenskou. Je absurdní, že městské firmy si dělají, co chtějí a nerespektují dokonce ani nejvýznamnější soudní instituci v Česku. Současnému vedení Prahy očividně na transparentnosti moc nezáleží,“ dodává Zábranský.



**Žádost o informace** najdete [zde](https://praha.pirati.cz/assets/pdf/01main.pdf).

**Zamítnutí žádosti Pirátů ze strany Pražské plynárenské** najdete [zde](https://praha.pirati.cz/assets/pdf/01zamitnuti.pdf).

**Žalobu Pirátů na Pražskou plynárenskou** najdete [zde](https://praha.pirati.cz/assets/pdf/01zaloba.pdf).

- - -
