---
date: 2020-06-22
category: blog
tags: rozpočet
layout: post
title: "Koalice na Praze 5 se chystá navýšit počet uvolněných zastupitelů"
author: Karel Bauer
authorId: karel.bauer
# authorId:  uid nekoho z _people (nepovinné)
image: posts/penize-clovek.png
---

Stávající koalice na Praze 5 složená z ODS, ANO, TOP 09, STAN a spolku SNOP se chystá na jednání zastupitelstva 23. 6. navýšit počet uvolněných zastupitelů na 16. Právě v době, kdy se díky koronaviru propadla ekonomika a všichni zodpovědní politici se snaží najít úspory v hospodaření, „vytvoří“ vládnoucí koalice pracovní místo, které bude obecní pokladnu stát více jak milion ročně. Připomeňme, že původní koalice po volbách 2018 (Piráti, ODS, ANO) měla 13 uvolněných zastupitelů.
Například největší MČ Praha 4 s počtem více jak 140 tis. obyvatel, má pouze 9 uvolněných pozic, Praha 6 (která má vyšší počet obyvatel i rozlohou) má 12 uvolněných pozic, i další městské části srovnatelné s Prahou 5 mají maximálně 13 uvolněných pozic.
Praha 5 tak pod vedením starostky Zajíčkové (ODS) dokazuje, že je opět výjimečná.



**Karel Bauer**

zastupitel MČ Praha 5 a člen Finančního výboru ZMČ Praha 5
