---
layout: post
category: blog
title: Na podnět Pirátů radnice zavedla rezervační systém a rozšířila úřední hodiny
date: 2020-10-21
author: Milan Kryl
authorId: milan.kryl
image: posts/rezervace-radnice-01.jpg
---

**Cesta do pekla je dlážděna dobrými úmysly. Vláda ve snaze zabránit šíření pandemie vydala opatření, kterým zkrátila úřední hodiny radnic na dva půl dny v týdnu. To znamená, že na vyřízení nových dokladů mají občané jen pětinu času. Počet lidí, kteří potřebují například nový občanský průkaz se nesnížil, takže doba čekání je až pětinásobná. Podle našich informací v minulém týdnu v čekárně bez možnosti udržet odstup čekalo více než 30 lidí i déle než hodinu. Autor vládního opatření důsledek prostě nedomyslel, proto Piráti na Praze 5 navrhli okamžitý přechod na rezervační systém.**

> „Vyzval jsem paní starostku, aby na základě výjimky z vládního opatření ponechala standardní úřední hodiny alespoň pro občany, kteří si dálk>ově zarezervují čas pro vyřízení záležitosti bez fronty. Požádal jsem též o spuštění rezervačního systému na webu radnice,“ popsal svůj návrh pirátský zastupitel Milan Kryl.

Toto jednoduché opatření sníží počet lidí, kteří se v jeden čas potkají na uzavřeném místě a sníží tak riziko nákazy. Jako vzor posloužil rezervační systém, který úspěšně používá pražský magistrát.

> „S potěšením konstatuji, že vedení radnice na moji iniciativu rychle reagovalo a vlastní systém spustilo. Od začátku tohoto týdne je [rezervační systém](https://rezervace.praha5.cz/qnet6/appointment.xhtml?lang=cs-cz) na radničním webu v provozu a je možné si potřebné záležitosti vyřídit bez čekání i mimo dobu předešlých „krátkých“ úředních hodin,” popsal reakci úřadu páté městské části Kryl.

Piráti Praha 5 vyzývají všechny občany k šíření informací, že je možné na webu radnice zvolit čas návštěvy a vyřídit potřebné záležitosti v zarezervovaném čase. „Pokud budou lidé systém používat, mohou tím přispět k poklesu šíření zrádné nemoci a rychlejší stabilizaci současné pandemické situace v naší zemi,” uzavírá Kryl.
Piráti doufají, že systém bude zachován i po skončení pandemické situace, a to do doby, než bude běžné veškeré záležitosti vyřizovat elektronickou cestou z domova a bez nutnosti návštěv radnice. 


**Kontakt pro média:**

Milan Kryl, zastupitel MČ Praha 5, nestraník za Piráty, email: [milan.kryl@praha5.cz](mailto: milan.kryl@praha5.cz), tel: 602 226 723

Michal Polák, Média manažer KS Praha, email: [michal.polak@pirati.cz](mailto: michal.polak@pirati.cz) tel: 608 127 517

