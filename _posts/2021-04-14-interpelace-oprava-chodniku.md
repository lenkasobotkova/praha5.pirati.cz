---
date: 2021-04-14
category: blog
tags: doprava
layout: post
title: "Interpelace zastupitele Ing. Milana Kryla na předsedu Výboru pro dopravu ZMČ P5 Ing. Jana Panenku na zasedání ZMČ P5 dne 13.4.2021"
author: Milan Kryl
authorId: milan.kryl
# authorId:  uid nekoho z _people (nepovinné)
image: people/milan-kryl.png
---

Vážený pane předsedo,
RMČ P5 projednala a odsouhlasila dne 7.4.2021 materiál nazvaný „**Záměr oprav chodníků na území městské části Praha 5 v roce 2021“. Tento materiál nebyl prezentován ve výboru, jemuž předsedáte.** Stejně tak jste předložil v letošním roce do RMČ i další materiály neprojednané ve výboru, jemuž předsedáte.

Vzhledem k nedostatku zveřejňovaných informací zastupitelům **žádám o informaci, na základě jakých kritérií a kdo provedl výběr chodníků vybraných k rekonstrukci**. Dále žádám o zveřejnění seznamu chodníků, které MČ P5 registruje jako potřebné rekonstruovat. Pokud máte seznam chodníků v MČ P5 zahrnutých do plánu rekonstrukcí TSK Praha a. s., pak i zveřejnění tohoto seznamu. 

Domnívám se, že zveřejnění obou seznamů na webu radnice by přispělo k důvěře občanů k radnici více než neprůhledné rozhodování ve věcech, které nebyly veřejně projednány s poradním orgánem zastupitelstva.

**Ing. Milan Kryl**

zastupitel MČ Praha 5
