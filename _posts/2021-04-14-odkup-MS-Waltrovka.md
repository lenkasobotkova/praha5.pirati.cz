---
layout: post
category: blog
title: Praha 5 bezdůvodně utratí 34,5 milionů za školku, kterou může mít zdarma
date: 2021-04-14
author: Štěpán Rattay
authorId: stepan.rattay
image: posts/MS-Waltrovka-1.jpg
---

Zastupitelstvo MČ Praha 5 na svém úterním zasedání schálilo staronový návrh místostarosty Tomáše Homoly (STAN) na odkoupení objektu mateřské školy v areálu Waltrovka, kterou MČ může zdarma využívat až 15 let. Zastupitelský klub Pirátů považuje předčasný odkup za bezdůvodný a nevýhodný.

> „Místostarosta Homola prosazuje odkup už podruhé. Podporu pro něj neúspěšně hledal ve výborech zastupitelstva již v říjnu 2020. Tentokrát zřejmě již dokázal některé koaliční partnery přesvědčit,” říká Adam Rut předseda zastupitelského klubu Piráti. 

Objekt převzala MČ od investora Penta Investment v květnu loňského roku a podle dohody jej může bezplatně využívat až 15 let a následně disponovat předkupním právem. Maximální kupní cena byla stanovena na 40 milionů korun. Současnou nabídku odkupu, a to i přes to, že ji investor ponížil o 5,5 milionu korun, nepovažují Piráti za výhodnou.

> “Předčasným odkupem se radnice nesmyslně zříká výhody, kterou se investor zavázal poskytnout,” doplňuje Karel Bauer, člen finančního výboru.

Navíc nabídka úspory 5,5 milionů je podle Pirátů jen zdánlivá. Budovu předškolní děti využívají teprve od loňského září. Předčasným odkupem se MČ Praha 5 zříká výhody, kdy nemusela řešit žádné případné budoucí poruchy nebo nenadálé nehody.

Podle Pirátů Praha 5 místostarosta Homola a potažmo celá vládnoucí koalice dlouhodobě vychází vstříc spíše developerům, než aby chránila zájmy občanů městské části. O tom svědčí i podněty ke změnám územního plánu, které jsou také zařazeny na programu úterního zasedání zastupitelstva.



**Kontakt pro média**:

Štěpán Rattay, předseda předseda kontrolního výboru MČ Praze 5 a zastupitel, tel: 777 180 007; mail: [stepan.rattay@pirati.cz](mailto:stepan.rattay@pirati.cz)

Michal Polák, media manažer KS Praha, tel: +420 608 517 127; mail: [michal.polak@pirati.cz](mailto:michal.polak@pirati.cz)

