---
layout: post
category: blog
title:  Za nedostatkem školních míst na Praze 5 je masivní developerská výstavba a liknavost předešlých vedení radnice
date: 2021-06-21
author: Štěpán Rattay
authorId: stepan.rattay
image: posts/nepomucka-rekontrukce-1.jpg
---

Přetrvávání problému a neschopnost vládnoucí koalice včas představit jasný postup, jak chybějící místa na školách vyřešit, vyústilo až ke svolání mimořádného zastupitelstva. Do hledání řešení nedostatku školních kapacit v Košířích se Piráti zapojují od voleb v roce 2018.  Iniciovali setkání se zástupci vedení magistrátu a radnice Prahy 5s konstruktivní a otevřenou debatou k výstavbě nové školy na Cibulkách. Úterní mimořádné zasedání zastupitelstva, by mělo řešit zejména naléhavou otázku, co s dětmi v příštích 5 letech?

> “V kritické lokalitě probíhá masivní developerská výstavba bytů od velkých investorů jako je investiční skupina KKCG Karla Komárka nebo finského YIT. Ani jeden z nich se k nezbytnosti výstavby školy veřejně nepřihlásil a městská část při schvalování výstavby mlčela,” popisuje příčiny problému Štěpán Rattay, předseda kontrolního výboru MČ Praha 5. 

Již několik měsíců je přitom platné usnesení zastupitelstva MČ Praha 5 zavazující vedení radnice předložit možné varianty řešení nedostatku školních kapacit v Košířích  pro následujících 5 let. Tolik času totiž  bude trvat výstavba plánované nové školské budovy v oblasti Košíř. Usnesení však stále nebylo naplněno.

Z hlediska dostupnosti pro rodiče a děti by bezesporu bylo nejlepším řešením umístit děti do školního zařízení přímo v místě, kde kapacita chybí. O takové variantě radnice v posledních dnech uvažuje. Mohla by vzniknout právě v areálu Tellus, který YIT přestavuje a ještě několik let zde stavět bude. Je však potřeba zvážit ekonomickou stránku věci. V této otázce zatím nejsou dostupné bližší  informace. Není tak jasné, zda by celé náklady v řádu desítek milionů nesla městská část, nebo zda by se podíleli i developeři.

> “Bezesporu by se ke vzniklému problému měli vyjádřit a učinit aktivní kroky ti, kteří do Košíř přijeli dělat čistě byznys s byty,” komentuje chování developerských skupin zastupitel Rattay. 

Dále je potřeba zvážit, zda je místo s čilým stavebním ruchem vhodné pro vzdělávání dětí na základní škole. V majetku městské části je také školní budova na Plzeňské ulici, kterou má pro své soukromé gymnázium pronajatou právě starostka MČ Praha 5 Renata Zajíčková (ODS) .

> “Především díky nadprůměrnému počtu odkladů školní docházky a vysokému počtu dětí v  prvních třídách se nakonec pro nadcházející školní rok ve spádové škole ZŠ Nepomucká našlo místo pro všechny košířské děti. Již od dalšího školního roku se však téměř stoprocentně všechny spádové děti do jediné košířské školy nevejdou.” shrnuje současný stav Filip Karel, pirátský člen školského výboru, který v postižené lokalitě žij


**Kontakt pro média**:

**Štěpán Rattay**, předseda kontrolního výboru MČ Praze 5 a zastupitel, tel: 777 180 007; mail: [stepan.rattay@pirati.cz](mailto:stepan.rattay@pirati.cz)

**Michal Polák**, media manažer KS Praha, tel: +420 608 517 127; mail: [michal.polak@pirati.cz](mailto:michal.polak@pirati.cz)

