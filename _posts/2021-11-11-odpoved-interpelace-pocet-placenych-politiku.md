---
date: 2021-11-11
category: blog
tags: sport
layout: post
title: "Odpověď na interpelaci k vysokému počtu placených politiků"
author: Karel Bauer
# authorId:  uid nekoho z _people (nepovinné)
image: people/karel-bauer.png
---

Pirátský zastupitel Karel Bauer [interpeloval](https://praha5.pirati.cz/aktuality/Interpelace-vysoky-pocet-uvolnenych-zastupitelu.html) starostku městské části Renátu Zajíčkovou ve věci vysokého počtu placených politiků.
Městská část na jedné straně přistupuje k plošnému snižování provozních výdajů (např. formou redukce rozpočtu mateřských a základních škol), na druhé straně však zůstává Praze 5 nejvyšší počet placených politiků ze všech pražských městských částí.

Za odpověď, kteoru jsme od paní starostky dostali by se nemusel stydět ani legendární sir Humphrey ze seriálu "Jistě, pane ministře".

> Ujišťuji Vás, že všichni uvolnění zastupitelé, nejen na pozici členů RMČ Praha 5, ale i jako předsedové jednotlivých výborů vykonávají svůj mandát velmi zodpovědně a intenzivně se zabývají problematikou, kterou mají ve své gesci... Z důvodu širokého záběru náplně a priorit jednotlivých výborů se musí jejich předsedové velmi pečlivě připravovat na každé zasedání, aby mohli se znalostí věci informovat členy výboru
o případných nových projektech, záměrech, vizích či podnětech. Předsedové jednotlivých výborů samozřejmě intenzivně spolupracují i na přípravě projednávaných materiálů tak, aby tyto podrobně osvětlovaly v nich uvedenou problematiku, aby se členové výborů mohli odpovědně
a se znalostí veškerých souvislostí rozhodnout, zda k posuzované záležitosti zaujmou kladné
či záporné stanovisko.

Celý text odpovědi naleznete [zde](https://www.praha5.cz/interpelace/uspora-provoznich-vydaju-v-navaznosti-na-pocet-uvolnenych-zastupitelu/).

Snížení počtu placených politiků by zřejmě bylo příliš "složité" s ohledem na vysoký počet stran zastoupených ve vládnoucí koalici. Minimálně do komunálních voleb v příštím roce si tedy Praha 5 toto prvenství s největší pravděpodobností ponechá.
