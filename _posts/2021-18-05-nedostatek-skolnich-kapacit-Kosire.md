---
layout: post
category: blog
title: Nedostatek školních kapacit na Praze 5 drží v šachu střet zájmů starostky z ODS
date: 2021-05-18
author: Štěpán Rattay
authorId: stepan.rattay
image: posts/nepomucka-rekontrukce-1.jpg
---

Aktuální kapacity základních škol v Košířích jsou na hraně a situace se bude v dalších letech zhoršovat. Rodiče předškolních dětí žijící na Praze 5 vnímají nedostatek kapacit základních škol s velkými obavami, jak ukázala i dubnová demonstrace před radnicí. Reálně hrozí, že rodiče budou muset v následujících letech posílat své děti do školy mimo oblast bydliště. Dokonce se objevuje i varianta možného losování ze spádových žáků. Piráti se proto jako nejsilnější opoziční strana pokusili svolat k tématu mimořádné zastupitelstvo, což podpořili i zástupci KDU-ČSL. Koalice v čele s ODS ovšem téma zatím řešit nehodlá.  

Na Praze 5 v oblasti Košíř dělá vedení radnice ze zápisů do prvních tříd napínavou losovací soutěž, ve které během následujících let zřejmě bude čím dál více poražených. Aktuální prostorová kapacita ZŠ Nepomucká je zcela vyčerpána – nelze přidat žádné nové třídy. Tedy je možné otevřít každý školní rok pouze dvě první třídy na Nepomucké a jednu první třídu v Beníškové. Letos se ještě šťastnou shodou okolností všechny spádové děti na ZŠ Nepomucká dostaly. Zdá se, že je to zejména díky většímu počtu odkladů školní docházky a za cenu až 28 prvňáčků v jedné třídě. Vysoký počet odvolání problém jen přesouvá na příští školní rok. Díky mohutné výstavbě bytů se bude situace každým dalším rokem jen zhoršovat. Obdobná situace je i s umisťováním dětí, které ukončí 1. stupeň školní docházky v ZŠ Podbělohorská. Kapacita budovy ZŠ Nepomucká v této lokalitě zdaleka nepostačuje. Jako ekonomicky nejvýhodnější se pro městskou část jeví varianta uvolnění školní budovy na Plzeňské, tu si však ke svým podnikatelským účelům, provozování soukromého gymnázia, pronajímá starostka Renáta Zajíčková (ODS)

> “S ohledem na pokročilost a dlouhodobé neřešení problému bohužel již žádná dobrá řešení neexistují. Každá z možností má svá výrazná omezení a velké nevýhody, které ve výsledku dopadnou nejvíce na rodiče a jejich děti.” Uvedl odborník na školství za Piráty a člen školského výboru Ing. Filip Karel, PhD.

Piráti proto oslovili všechny zastupitele městské části, aby se připojili pod výzvu ke svolání mimořádného zastupitelstva. Z potřebných 15 se podařilo získat podpis od všech 11 opozičních zastupitelů (8 Piráti + 3 KDU-ČSL). Ačkoli stačilo, aby se připojili 4 koaliční zastupitelé, v koalici se nenašel ani jediný, který by se pod výzvu podepsal a dal tak jasně najevo, že řešení nedostatku školních kapacit je pro něj důležitější než byznys paní starostky. 

> Předseda kontrolního výboru za Piráty Štěpán Rattay k tomu dodává: “Koaliční zastupitelé se zřejmě obávají reakce starostky Prahy 5 Renáty Zajíčkové. Svůj střet zájmů si paní starostka  konečně začíná uvědomovat, i nadále zůstává jedinou majitelkou gymnázia, ale na náš tlak přeci jen zareagovala a za svou soukromou školu již nevystupuje jako statutární orgán.”

Na mimořádném zastupitelstvu měla být veřejnost a zastupitelé informováni o aktuálním stavu počtu přihlášených dětí na ZŠ Nepomucká, ZŠ Weberova a ZŠ Podbělohorská a v návaznosti na to měla proběhnout diskuse o možných variantách řešení nedostatku míst v lokalitě Košíře s cílem **přijetí usnesení zastupitelstva, kterým se uloží Radě MČ vypracovat plán řešení nedostatku kapacit ZŠ v oblasti Košíře pro období následujících 5 školních let a předložit jej k projednání školskému výboru do 15. 9. 2021 a zastupitelstvu do 30. 9. 2021.**
Koaliční strany ANO, TOP09 a STAN opět podržely ODS v zametání problému pod koberec. Piráti Prahy 5 ve svém tlaku nepoleví a na řádném červnovém zastupitelstvu budou i nadále vyžadovat řešení situace.  


**Kontakt pro média**:

Štěpán Rattay, předseda kontrolního výboru MČ Praze 5 a zastupitel, tel: 777 180 007; mail: [stepan.rattay@pirati.cz](mailto:stepan.rattay@pirati.cz)

Michal Polák, media manažer KS Praha, tel: +420 608 517 127; mail: [michal.polak@pirati.cz](mailto:michal.polak@pirati.cz)

