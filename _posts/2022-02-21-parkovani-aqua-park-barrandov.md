---
layout: post
category: blog
title: Do Aquaparku na Barrandově jedině pěšky
date: 2022-02-21
author: Karel Bauer
authorId: karel.bauer
image: posts/aqua-barrandov.jpg
---

Po rozšíření parkovacích zón na Barrandově, které vlastně rezidentům nijak nepomohly, nastal kolaps na parkovišti u Aquaparku Barrandov.


Řidiči, kteří nemají parkovací oprávnění, a nechce se jim platit v parkovací zóně, prostě ráno odstaví svůj automobil na bezplatném parkovišti u Aquaparku a odpoledne si ho zase vyzvednou.


Nájemce Aquaparku na tuto skutečnost již několikrát poukazoval s odkazem na to, že návštěvníci nemají možnost parkovat, a proto řada z nich tuto službu přestala využívat. Přestože je Aquapark i přilehlé parkoviště v majetku MČ Prahy 5, tak ani radní pro majetek Martin Damašek (TOP 09), ani předseda dopravního výboru Jan Panenka (ODS) tuto situaci neřeší.


Přitom se nabízí jednoduché řešení. V provozní době nechat parkoviště vyhrazené pro krátkodobé parkování návštěvníků bazénu. A v noci zde nechat parkovat obyvatele sídliště bez omezení. Jenže to vyžaduje proaktivní přístup zmíněných zastupitelů a ten stále chybí.


**Karel Bauer**

zastupitel MČ Praha 5
