---
title: Otevřená radnice
campaignCategoryUid: 2018-komunalni
campaignGroupUid: volby-2018
uid: otevrena-radnice
order: 1
garant: daniel.mazur
redmine: 31273
img: miscellaneous/skolstvi.jpg
intro: >
  Naším cílem je město, které se rozvíjí díky aktivní účasti svých obyvatel. Zajistíme proto všem pohodlný přístup k informacím o radnici a umožníme občanům ovlivňovat rozpočet i další důležitá rozhodnutí. Naším programem je celostátní verze Pirátského programu do komunálních voleb 2018, kterou jsme spoluvytvářeli.
---

Naším cílem je město, které se rozvíjí díky aktivní účasti svých obyvatel. Zajistíme proto všem pohodlný přístup k informacím o radnici a umožníme občanům ovlivňovat rozpočet i další důležitá rozhodnutí. Naším programem je [celostátní verze Pirátského programu](https://www.pirati.cz/program/komunal2018/) do komunálních voleb 2018, kterou jsme spoluvytvářeli.


## Srozumitelné informování a plánování

**Kvalitní informace.** Praha 5 dnes neposkytuje přehledné informace, na stránkách se špatně orientuje, řada podkladových materiálů je dostupná jen prostřednictvím vazby na radnici. Tuto praxi v souladu s celostátním programem razantně změníme.  

**Strategický plán rozvoje.** Praha 5 nemá dosud strategický plán rozvoje, není jasné, kam by měla směřovat. Rozhodnutí se proto dělají ad hoc. V takovém prostředí se daří klientelismu. Připravíme strategický plán hospodaření s majetkem i budoucích investic a akční plány na jeho plnění.

**Otevřená média.** V redakční radě periodika dnes na Praze 5 sedí samotní radní, kteří si tak „hlídají“, co se o jejich práci píše. Tuto špatnou praxi utneme, z rozhodování o obsahu vyloučíme exekutivu a umožníme skutečnou názorovou pluralitu. 


## Transparentní hospodaření s majetkem 

**Skutečná kontrola smluv a jejich plnění.** Pohlídáme si znění uzavíraných smluv, aby na Praze 5 nedocházelo k nevýhodným pronájmům a prodejům a radnice se nezavazovala soukromým firmám na mnoho let dopředu. Nebudeme slepě přistupovat na návrhy protistrany.    Zavedeme skutečnou kontrolu plnění smluv, tedy nejen účetnictví, ale zda a v jaké kvalitě byla práce odvedena. 

**Vyrovnané rozpočty.** Zastupitelstvo MČ Prahy 5 dnes schvaluje rozpočty s velkými schodky, které ovšem nakonec nenaplňuje. Občané tak nemají přehled, jaké projekty se skutečně budou realizovat a které zůstanou pouze na papíře. To změníme. Rozpočty budeme připravovat realisticky, vždy je srozumitelně zdůvodníme a průběžně budeme kontrolovat jejich plnění. 

**Rozšíření rozklikávacího rozpočtu.** O hospodaření s majetkem budeme informovat formou rozklikávacích rozpočtů, kdy ponecháme a dále rozšíříme stávající klikací rozpočet Prahy 5.      


## Průhledné granty a dotace 

**O důležitých dotacích rozhoduje zastupitelstvo.** Nebudeme jako současné vedení Prahy 5 obcházet vůli zastupitelstva tzv. spolupořadatelstvím, kdy o podpoře rozhodne často pouze rada. O dotacích a grantech budeme informovat a rozhodovat otevřeně v souladu s celostátním pirátským programem. 
