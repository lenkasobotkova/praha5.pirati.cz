---
title: Územní rozvoj a výstavba
campaignCategoryUid: 2022-komunalni
campaignGroupUid: volby-2022
uid: uzemni-rozvoj
order: 2
garant: milan.kryl
img: program/program2022-nahledy/uzemni-rozvoj.png
intro: >
  Ohlídáme rovnováhu funkcí města. Stojíme za občany, ne za developery. 
  
---

V základních dokumentech MČ P5 (Strategický plán rozvoje Prahy 5, Strukturální plán MČP5) budeme prosazovat priority fungování všech oblastí života a rovnováhu všech funkcí města.

V dokumentech HMP (Územní plán, Metropolitní plán) budeme hájit plochy pro občanskou vybavenost, školství, sport a zeleň před změnami pro komerční výstavbu.

Zajistíme, aby se developeři při budování rozsáhlých bytových a kancelářských projektů podíleli i na vybudování veřejné vybavenosti a infrastruktury.

## Nepřipustíme zástavbu na úkor zeleně
Nepovolíme měnit Územní plán na úkor zelených a rekreačních ploch.

Budeme důsledně trvat na nepřekročitelnosti koeficientů zeleně stanovených Územním plánem.

V nezbytných případech budeme prosazovat náhrady nebo vykoupení pozemku nebo výměny za jiný. V případě kácení stromů pak uplatňovat požadavek na náhradní výsadbu zeleně.

## Ochráníme charakter tradičních rezidenčních čtvrtí
Budeme důsledně trvat na „Pravidlech pro posuzování záměrů ve stabilizovaných územích Prahy 5“, která se nám podařilo iniciovat, prosadit a schválit ZMČ v r. 2021.

Nepovolíme umísťování nepřiměřeně velkých domů do proluk a volných prostor. Výstavba musí respektovat své okolí.

## Uděláme veřejný prostor atraktivním
Do ulic patří stromy. 

Na mnoha místech lze velké dlážděné a asfaltové plochy redukovat ve prospěch trávníku a stromů.

Vrátíme na veřejná prostranství lavičky i umělecká díla. Doplníme vodní prvky.
