---
title: Kultura a sport
uid: kultura-a-sport
campaignCategoryUid: praha2018
campaignGroupUid: volby-2018
# approved: https://forum.pirati.cz/viewtopic.php?f=349&t=41530
garant: daniel.mazur
perex: Budeme prosazovat rozšiřování zázemí pro kulturu. Vnímáme nepoměrně nízký počet divadel (Švandovo divadlo, Orfeus), pro větší koncerty u nás prostor není. Chceme to změnit a výrazně zvýšit míru zapojení městské části do kulturního dění v Praze.
Budeme bránit pokračování změn v územním plánu, kterým přicházíme o místa pro aktivní sportování ve prospěch další developerské výstavby. Podpoříme otevírání sportovišť při školách občanům. Společně s Magistrátem budeme propojovat síť cyklostezek a cyklotras.
  
order: 8
---

Budeme prosazovat rozšiřování zázemí pro kulturu. Vnímáme nepoměrně nízký počet divadel (Švandovo divadlo, Orfeus), pro větší koncerty u nás prostor není. Chceme to změnit a výrazně zvýšit míru zapojení městské části do kulturního dění v Praze.
Budeme bránit pokračování změn v územním plánu, kterým přicházíme o místa pro aktivní sportování ve prospěch další developerské výstavby. Podpoříme otevírání sportovišť při školách občanům. Společně s Magistrátem budeme propojovat síť cyklostezek a cyklotras.

## Umění, kultura a společenský život
**Podnítíme a podpoříme výstavbu zařízení pro volnočasové aktivity** s důrazem na potřeby obyvatel Prahy 5. Dohlédneme, aby smlouvy s provozovateli byly kvalitní, jasné a vypověditelné.

**Podpoříme růst kapacit základních uměleckých škol** podle poptávky.

**Podpoříme místní výtvarníky a umělecké soubory.** Budeme transparentně a férově poskytovat prostory a prostředky pro výstavy, divadelní a koncertní produkci.

**Budeme usilovat o rozvoj divadel a vybudování koncertních prostor.**

**Zasadíme se o skutečnou ochranu památek** a památkových zón dohledem na dodržování pravidel.

**Podpora sousedství a akcí ve veřejném prostoru.** Podpoříme akce oživující veřejný prostor a rozvíjející sousedské vztahy - happeningy, letní kina, jednorázové výstavy, festivaly, místní trhy, koncerty. 


## Sport a aktivní odpočinek

**Využijeme školní hřiště.** Ve spolupráci s řediteli škol budeme podporovat využití školních prostor mimo výuku pro místní společenský život.

**Podpoříme zájem o sport.** V případě zájmu obyvatel o místo pro cvičení, lezecké stěny, fotbalová, skateboardová a další hřiště apod. vyhradíme prostředky i prostory, pokud to bude jen trochu možné.

**Budeme prosazovat dostatek míst pro odpočinek už ve fázi územního plánování.** Zaměříme se na rovnoměrné rozložení sportovišť a hřišť po celé městské části.


**Něco navíc: Umělecká tvorba a produkce vyžaduje dlouhodobou a stabilní podporu. Navážeme na dříve provedenou dobrou práci, aktualizujeme koncepci podpory umění a zapojíme ji do plánování rozvoje městské části.**
