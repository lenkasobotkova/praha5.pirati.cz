---
title: Životní prostředí
uid: zivotni-prostredi
campaignCategoryUid: praha2018
campaignGroupUid: volby-2018
approved: https://forum.pirati.cz/viewtopic.php?f=349&t=41532
garant: jiri.vejmelka
perex: Horka v Praze ukázala, že na teplotní výkyvy není město připravené. Jen kropit ulice nestačí. Základem je dostatek stromů a další zeleně v ulicích i péče o parky a chráněná území, kde si mohou občané odpočinout. Samozřejmostí je i pocit bezpečí. Na Praze 5 je navíc tikající bomba - Motolská skládka. 
order: 4
---

Horka v Praze ukázala, že na teplotní výkyvy není město připravené. Jen kropit ulice nestačí. Základem je dostatek stromů a další zeleně v ulicích i péče o parky a chráněná území, kde si mohou občané odpočinout. Samozřejmostí je i pocit bezpečí. Na Praze 5 je navíc tikající bomba - Motolská skládka. 

## Ochrana a údržba ploch zeleně, zřizování nových

**Řádná údržba ploch zeleně.** Stávající plochy veřejné zeleně budeme řádně udržovat a vybavíme je potřebným mobiliářem. Provedeme potřebné změny, aby prostranství veřejné zeleně sloužila pro odpočinek a rekreaci.

**Ulice se stromořadím.** Výsadbou stromů a zeleně budeme aktivně bojovat proti přehřívání městského prostředí. 

**Více ploch pro rekreaci a sportovní aktivity.** Vybudujeme více veřejných sportovišť a ploch pro relaxaci či aktivní odpočinek.
Udržování a rozvoj stezek. Budeme spolupracovat s magistrátem na rozvoji a udržování naučných stezek, stezek pro pěší i pro cyklisty. 

## Zdravé prostředí a klima města

**Opravené a čisté chodníky, bezpečné ulice.** Využijeme moderní technologie i iniciativu místních občanů, pro upozornění na nepořádek a rozbité chodníky či ulice.. Řádný úklid a čistota veřejných prostranství jsou pro nás samozřejmostí. Dohlédneme na úklidové firmy a posílíme bezpečnost v parcích a ulicích.

**Nová výstavba jen s potřebnou plochou zeleně.** Součástí nové výstavby v rozvojových územích musí být odpovídající plochy zeleně pro spot, rekreaci a aktivní odpočinek.

## Konkrétní představy o ochraně přírody 

**Nedovolíme devastaci parků a chráněných území.** Místní parky a přírodní území, jako např. Klamovku, Božínku, Děvín a další unikátní přírodní území budeme chránit před bezhlavou zástavbou.  

**Řešení kauzy Motolská skládka.** Budeme usilovat o řešení hrozící ekologické katastrofy staticky narušené hory stavebního odpadu s nebezpečnými látkami a trvat na vymáhání miliardových škod po vinících.
